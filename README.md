[![Binder](https://mybinder.org/badge_logo.svg)](https://mybinder.org/v2/gh/cedeerwe/slobodna-akademia/master)

# Brutálna akadémia

Zatiaľ je celý dokument Work-in-Progress.

## Vízia

Študenti stredných a vysokých škôl stratia veľa času učením sa poznatkov, ktoré z veľkej časti zabudnú alebo ich nebudú nikdy potrebovať. Vízia brutálnej akadémie je za 1-2 roky ponúknuť vedomosti a praktické zručnosti presahujúce úroveň magisterského štúdia ušetrením tohto strateného času. Štúdium nebude ukončené oficiálnym titulom, namiesto toho dostane uchádzač certifikát, ktorý uznávajú vybrané firmy a absolvent by nemal mať problém sa zamestnať. 

Dlhodobá vízia je ponúkať doplnkové štúdium počas strednej školy a plnohodnotné denné štúdium ako alternatívu k vysokým školám.

## Hodnoty

- **Otvorenosť** - kurzy majú k dispozícii podklady, ktoré sú povinne otvorené na používanie celému svetu.
- **Učenie praxou** - kurzy sú založené na interaktívnom riešení praktických problémov a úloh, pri ktorých sa účastníci naučia potrebné metódy a spôsob premýšľania.
- **Soft skills** - kurzy aktívne trénujú komunikáciu, prácu v skupine, objavovanie, prácu s vlastnou chybou, vyjadrovanie, atď.
- **Praktická skúška** - kurzy sú zakončené praktickým problémom, ktorý je pre účastníkov nový. Skúška overí, či vie učastník riešiť praktické problémy z podobnej oblasti, ktoré predtým nevidel. 

## Spolupráce

### Privátny sektor

Ak sa nám podarí obsadiť absolventa na pozíciu vyžadujúcu vysokoškolské vzdelanie, daná firma by mohla nadviazať spoluprácu v zmysle ochoty považovať absolventský certifikát za postačujúcu náhradu vyššieho vzdelania. Takáto spolupráca pridá kredibilitu akadémii iba za cenu občasného interview niekoho, koho by zavrhli už počas screeningu.

### Tretí sektor

Niektoré kurzy a predmety by mohli byť ponúkané rôznymi neziskovými organizáciami a občianskymi združeniami. Takáto organizácia má príležitosť sa zviditeľniť a priamo vyučovať svoju filozofiu.

## Prvé kroky

Kým vízia je pekná vec, je veľmi vzdialená a možno táto inciatíva skončí omnoho skôr ako ju dosiahne. Ako prvý krok plánujeme začať ročný kurz *modernej aplikovanej matematiky* so zameraním na končiacich stredoškolákov - začínajúcich vysokoškolákov. Kurz je naplánovaný na týždennej báze na stretnutia po 2 hodinách s úlohami pre účastníkov, ktoré môžu zabrať hocikoľko medzi 0 hodinami a týždňom času.
